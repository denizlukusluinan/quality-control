--- 
title: "İstatistiksel Kalite Kontrol"
author: "Prof. Dr. Deniz İnan"
date: "`r Sys.Date()`"
output:
  html_document:
    df_print: paged
  pdf_document: default
documentclass: book
bibliography:
- book.bib
- packages.bib
biblio-style: apalike
link-citations: yes
description: Statistical quality control lecture notes
site: bookdown::bookdown_site
---

# Ön Bilgi


Ders notları temelde _IST3032 İstatistiksel Kalite Kontrol_ dersine kaynaklık etmesi amacıyla tasarlanmış olup konu çerçevesinde kendini geliştirmek isteyen herkesin faydalanabilmesi hedeflenmiştir.

Ders dili Türkçe'dir. Bu bakımdan genel anlatımda Türkçe kullanılacaktır. Literatürü rahat takip edebilmeniz ve terim karmaşası yaşamamanız adına temel terim kısaltmaları orijinal haliyle kullanılacaktır (Kısaltmalar bölümünde hem Türkçe hem İngilizce açılımları bulabilirsiniz). Referans verilen kaynaklardan faydalanabilmeniz ve ders sürecinde incelemeniz gereken makalelerde zorluk yaşamamanız adına İngilizce eksikliğinizi gidermeniz önerilir. 

Ders uygulamaları R programlama dili ile gerçekleştirilecek olup ödev uygulamalarınızı bu programlama dili ile hazırlamanız istenecektir, bu sebeple _Bilgisayar III_ ve _Bilgisayar IV_ ders notlarınızı gözden geçirmeniz faydalı olacaktır.

**Kaynaklar**

- [Introduction to Statistical Quality Control - Douglas C. Montgomery](http://endustri.eskisehir.edu.tr/ipoyraz/TKY302/icerik/text%20book_montgomery_6th%20edition.pdf) 

- [Statistical Process Control - John S. Oakland](http://www.diliev.com/Home/materiali/KHEA/referati/6812268-Statistical-Process-Control-eBook-VG.pdf)

- İstatistiksel Kalite Kontrol Ders Notları - Erhan Öner

- [İstatistiksel Kalite Kontrol Ders Notları - Tuncay Özcan](http://auzefkitap.istanbul.edu.tr/kitap/endustrimuhlt_ue/istatistikselkalitekontrolu.pdf)

- [Kalite Planlama ve Kontrol Ders Notları - Kemal Subulan](https://kisi.deu.edu.tr/kemal.subulan/Kalite_Planlama_Kontrol_Week11_KS.pdf)

## Hakkımda

<img src="/Users/DENIZ/OneDrive/Belgeler/GitHub/quality-control/images/Deniz1.jpg" style="float: right;" width="270" height="350" title="Busenur" /> 

Marmara Üniversitesi Matematik Bölümünden 2002 yılında mezun olup aynı üniversitede Matematik doktoramı 2010 yılında tamamladım. Marmara Üniversitesi, Matematik ve İstatistik bölümlerinde 10 yıl araştırma görevlisi olarak çalıştıktan sonra 2013 yılında Marmara Üniversitesi İstatistik Bölümü’ne yardımcı doçent doktor olarak atanarak, Marmara İstatistik Bölümü’nün kadrosuna atanan ilk öğretim elemanı oldum. 2009 yılında kurulan Marmara İstatistik Bölümü'nün ilk kurucularındanım. 
Uygulamalı Matematik anabilim dalında Yüksek Lisans ve Doktora dönemimde ağırlıklı olarak sağkalım analizi konularında çalışmalar yaptıktan sonra, 2015 yılında İstatistik alanında Doçent Ünvanı aldım.  Marmara Üniversitesi’nde; olasılık, istatistik, programlama, örnekleme, deney tasarımı, regresyon analizi, veri madenciliği, zaman serileri analizi, sağkalım analizi, biyoistatistik, matematik istatistik gibi pek çok farklı alanda ders verdim. 2021 yılında İstatistik Profesörü ünvanını aldım ve halen Marmara Üniversitesinde ders vermekteyim.



